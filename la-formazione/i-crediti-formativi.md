# I crediti formativi CIAO CIAO CIAO

Un aspetto formativo estremamente significativo è rappresentato dai seminari organizzati a livello nazionale ovvero dalle sezioni territoriali che rappresentano punti di riflessione ed approfondimento su tematiche specifiche generalmente correlate alle necessità progettuali specialistiche.

Nel 2014 l’Istituto ha ottenuto il parere vincolante favorevole, da parte del Ministero della Giustizia, per la propria proposta  formativa , espresso ai sensi dell’art. 7, c.2, del DPR 7 agosto 2012, n. 137 (delibera n. 10/2014 del 14/05/2014). Da ciò è conseguita l’autorizzazione del Consiglio Nazionale degli Architetti Paesaggisti e Pianificatori prot. n. 1744 del 24/07/2014 che autorizza *lo svolgimento dell’attività formativa relativa agli eventi, elencati nell’allegata tabella che fa parte integrante di questa autorizzazione per il rilascio dei crediti professionali*. L’autorizzazione, valida fino al 31/12/2015, evidenzia altresì la possibilità di svolgere autonomamente gli eventi oggetto dell’autorizzazione. 

I corsi autorizzati _sono dodici_, frutto dell’esperienza più consolidata che le sezioni INBAR hanno maturato nel corso della propria storia associativa. I temi dei singoli sono generalmente declinati nello specifico in riferimento alle diverse situazioni locali. La situazione più consueta vede l’istituto al lavoro in affiancamento agli Ordini provinciali per definire una comune programmazione sul territorio.
